---
layout: post
number: 3
title: 'ภาษาโอกินาว่า vs ภาษาญี่ปุ่นสำเนียงโอกินาว่า'
excerpt: 'ความเหมือนและแตกต่างกันระหว่างภาษาโอกินาว่า ภาษาญี่ปุ่น และภาษาญี่ปุ่นแบบโอกินาว่า ทั้งสามภาษาแตกต่างกันอย่างไร'
tags: ['ความรู้ทั่วไป', 'ภาษาญี่ปุ่นแบบโอกินาว่า']
---

## ภาษาโอกินาว่า ($沖縄(うちなー)$口(ぐち))

### 　　*อุชินากุจิ ภาษาของชาวเกาะ*

　ภาษาโอกินาว่าคือภาษาที่พูดกันในเกาะโอกินาว่าสมัยเมื่อก่อน อ่านรายละเอียดเพิ่มเติมที่หน้า[เกี่ยวกับภาษาโอกินาว่า](/about.html)

　ในภาษาโอกินาว่า จะเรียกภาษาโอกินาว่าเองว่า [[$沖縄(うちなー)$口(ぐち)`(ʔucinaaguci)`]]

---

## ภาษาญี่ปุ่น ($大和(やまとぅ)$口(ぐち))

### 　　*ภาษาของพวกยามาโตะ*

　ภาษาญี่ปุ่น คือภาษาที่พูดกันในประเทศญี่ปุ่นทั้ง 4 เกาะหลักและหมู่เกาะย่อย ๆ รวมไปถึงบนเกาะโอกินาว่าในปัจจุบัน

　คำว่าภาษาญี่ปุ่น ($日(に)$本(ほん)$語(ご)) ในภาษาโอกินาว่าจะเรียกว่า [[$大和(やまとぅ)$口(ぐち)`(jamatuguci)`]] หรือ ภาษาของยามาโตะ

---

## ภาษาญี่ปุ่นแบบโอกินาว่า ($沖縄(うちなー)$大和(やまとぅ)$口(ぐち))

### 　　*คำศัพท์แบบอุชินา ผันแบบยามาโตะ*

　ภาษาญี่ปุ่นแบบโอกินาว่า หรือที่เรียกกันว่า [[$沖縄(うちなー)$大和(やまとぅ)$口(ぐち)`(ʔucinaajamatuguci)`]] คือภาษาญี่ปุ่นสำเนียงโอกินาว่าที่พูดกันในปัจจุบันบนเกาะโอกินาว่า นับเป็นสำเนียง (方言) หนึ่งของภาษาญี่ปุ่น ไวยากรณ์การผันจะอิงตามภาษาญี่ปุ่น เพียงแต่คำศัพท์จะเป็นคำจากภาษาโอกินาว่าเดิม

เช่น คำว่า **พยายาม** ในภาษาโอกินาว่าสำเนียงชูริเดิมจะพูดว่า [[$気(ち)$張(ば)ゆん`(cibajun)`]] (หรือในสำเนียงนะฮะว่า [[$気(ち)$張(ば)いん`(cibaʔin)`]]) โดยรากของการผันคือ [[ちば`(ciba)`]]<br>
เมื่อภาษาญี่ปุ่นเข้ามามีอิทธิพล ผู้คนหันมาใช้ภาษาญี่ปุ่นมากขึ้น ส่งผลให้คำในภาษาโอกินาว่าเดิมก็ได้เปลี่ยนรูปท้ายคำกริยาให้เป็นแบบญี่ปุ่นด้วย คำดังกล่าวจึงกลายเป็น ちばる ในภาษาญี่ปุ่น และมีการผันคำกริยาตามกริยาแบบ $五(ご)$段(だん)$動(どう)$詞(し) (หรือผันแบบที่หนึ่งตามหนังสือมินนะโนะนิฮงโกะ)<br>

　ด้วยเหตุนี้จึงอาจจะได้ยินการใช้คำว่า ちばれ、ちばった、ちばらない เป็นต้น ซึ่งล้วนแต่เป็นการผันแบบยามาโตะ (ญี่ปุ่น)**ไม่ใช่**การผันคำกริยาแบบภาษาโอกินาว่าดั้งเดิมแต่อย่างใด
